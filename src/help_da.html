<h4>Introduktion</h4>
<p>Denne portal forsøger at skabe overblik over følgende relationer i Admiralens Gård:</p>
<ul>
  <li>Personer <-> Lejligheder</li>
  <li>Personer <-> Parkeringspladser</li>
  <li>Personer <-> Ekstra depotrum</li>
</ul>

<p>Portalen giver desuden mulighed for at sende emails til en gruppe af personer.</p>

<p>Linjen i toppen har følgende funktioner:</p>
<ul>
  <li><strong>Admiralens Gård</strong> - Genindlæs siden</li>
  <li><strong>Seneste besked ...</strong> - Viser hvornår seneste besked er sendt</li>
  <li><strong>Bruger</strong> - Viser navnet på bruger som er logget ind</li>
  <li><strong>Log ud</strong> - Log ud af portalen og vis log ind siden</li>
</ul>

<p>Portalen er testet på de nyeste udgaver af Chrome, Edge og Firefox.<br>
  Den virker måske på Safari men sandsynligvis ikke på Internet Explorer.</p>

<h4>Relationer</h4>

<p>En relation består af en <strong>type</strong>, et <strong>starttidspunkt</strong> samt et eventuelt <strong>stoptidspunkt</strong>.</p>
<p><strong>Typen</strong> kan være en af følgende:</p>
<ul>
  <li><strong>Ejer</strong> - Denne person er ejer og bor i Admiralens Gård</li>
  <li><strong>Ekstern ejer</strong> - Denne person er ejer men bor ikke i Admiralens Gård</li>
  <li><strong>Lejer</strong> - Denne person er lejer</li>
</ul>

<p><strong>Starttidspunkt</strong> er når relationen starter, f. eks. ved køb af lejlighed.</p>
<p><strong>Stoptidspunkt</strong> er når relationen stopper, f. eks. ved salg af lejlighed.</p>

<h4>Personer</h4>
<p>Fanen 'Personer' viser en oversigt over alle personer som er registreret i portalen.</p>

<p>Alle personer er registreret med navn, adresse, email samt eventuelt telefonnummer.<br>
  Disse oplysninger kan redigeres ved at klikke på blyanten.
  Hvis en person ikke ønsker at modtage emails fra os, kan det registreres her.</p>

<p>Det er muligt at slette en person men det frarådes på det kraftigste,
  da man dermed mister muligheden for at se ophørte relationer.</p>

<p>Som standard vises ophørte relationer ikke, men de kan tilvælges hvis det ønskes.</p>

<p>Listen kan filtreres ved at udfylde et eller flere filtre over de enkelte koloner.
  Tryk på 'Enter' eller på luppen til højre for at aktivere filteret.</p>

<p>Nogle af kolonnerne tillader sortering af de viste rækker. Klik på kolonnens overskrift for at sortere.</p>

<p>Vælg derefter en af de viste rækker for at se relationerne.
  Boksen der åbnes viser eksisterende relationer men kan også benyttes til at ændre relationer eller tilføje nye.
  Klik på blyanten for at ændre en relation eller på papirkurven for at slette den.</p>

<p>Hvis personens relation stopper, indtastes datoen i 'Stoppet' feltet.
  Relationen anses først for ophørt når stop datoen er overskredet.</p>

<p>For at tilføje en ny relation vælges/indtastes den nødvendige information og derefter klik på + symbolet til højre.</p>

<h4>Lejligheder, P-pladser og Depoter</h4>
<p>Fanerne 'Lejligheder', 'P-pladser' og 'Depoter' viser en oversigt over de pågældende enheder.</p>

<p>Først vælges hvilke relationer man ønsker at vise.
  Som standard vises alle relationer bortset fra dem som er ophørt.</p>

<p>Hvis man f. eks. vil nøjes med at se relationer for lejere, så fravælges ejer og extern ejer.</p>
<p>Nu kan listen filtreres ved at udfylde et eller flere filtre over de enkelte koloner.
  Tryk på 'Enter' eller på luppen til højre for at aktivere filteret.</p>

<p>Nogle af kolonnerne tillader sortering af de viste rækker. Klik på kolonnens overskrift for at sortere.</p>

<p>Vælg derefter en af de viste rækker for at se relationerne.
  Boksen der åbnes viser eksisterende relationer men kan også benyttes til at ændre relationer eller tilføje nye.
  Klik på blyanten for at ændre en relation eller på papirkurven for at slette den.</p>

<p>For at tilføje en ny relation vælges/indtastes den nødvendige information og derefter klik på + symbolet til højre.</p>

<p>For at anskueliggøre begrebet 'ophørt relation' kan lejlighed 36 bruges. Hvis ophørte relationer vises,
  så optræder Mads i oversigten med et stoptidspunkt. Hvis ophørte relationer ikke vises, så vises Mads ikke i oversigten.</p>

<p>Under fanen 'Lejligheder' er det muligt at åbne en tegning over lejligheden ved at klikke på typen.
  Brug midterste museknap for at åbne tegningen i en ny browsertab.</p>

<p>Under fanen 'P-pladser' kan man se om der er tilknyttet et tremmerum.
  Der er også muligt at angive om P-pladsen har en privat oplader samt hvilken lejlighed der trækkes strøm fra.
  Portalen er forberedt for at man kan angive om P-pladsen har en af de nye opladere.</p>

<p>Under fanen 'Depoter' er det muligt at tilføje nye depotrum såfremt det bliver aktuelt.
  Fanen indeholder desuden en venteliste.</p>

<h4>Ny besked</h4>
<p>Under denne fane kan der laves en ny beskeder. Hver bruger kan kun lave én ny besked ad gangen
  og beskeden kan ikke ses af andre, før den er sendt.</p>

<p>I 'Til' feltet vælges hvilke af de tidligere beskrevne faner som skal levere modtagere.</p>
<p>Ud over fanerne kan der også vælges modtagere fra bestyrelsen, vicevært(er) og administrator(er).</p>
<p>Det totale antal af valgte modtagere vises til højre.</p>
<p>Listen over modtagere opdateres automatisk når de enkelte leverandører vælges til/fra,
  eller hvis man går ind under en af fanerne og ændrer på filtrene.</p>
<p>Samme modtager vises kun en gang i listen.</p>

<p>Klik på feltet under 'Vedhæftninger' for at åbne en dialog til at vælge dokumenter som skal vedhæftes.
  Det er også muligt at 'trække' dokumenter ind i feltet.</p>
<p>Der er principielt ingen begrænsninger for hvor mange dokumenter der kan vedhæftes.</p>
<p>Hvis et dokument er vedhæftet ved en fejl, kan det fjernes igen ved at klikke på papirkurven til højre for dokumentnavnet i listen.</p>
<p>Dokumentets type og størrelse kan ses ved at holde musen hen over dokumentnavnet i listen.</p>

<p>Felterne 'Emne' og 'Besked' skal udfyldes.</p>

<p>Beskeden redigeres, gemmes, slettes og sendes med knapperne i toppen af 'Besked' feltet.</p>

<p>Hos One.com må man kun sende ud til maksimalt 250 personer hvert femte minut.</p>

<p>Hvis det er mere end 5 minutter siden seneste besked er blevet sendt, så sendes en ny besked med det samme.</p>

<p>Hvis det er mindre end 5 minutter siden, så lægges nye beskeder i kø. Denne kø checkes hvert 5 minut og hvis der er beskeder som venter,
  så sendes den ældste besked. Dette fortsætter indtil køen er tom.</p>

<p>Afsendelsestidspunktet for den seneste besked vises i toplinjen. Det vises også hvis der er beskeder i kø.</p>

<p>Hvis man holder musen hen over afsendelsestidspunktet, kan man se hvornår køen senest er kontrolleret.</p>

<p>Hvis afsendelsestidspunktet er rødt, betyder det at der er gået mere end 5 minutter siden seneste kontrol. Kontakt omgående IT support &#x1F913;</p>

<p>Hvis du vil eksperimentere med at lave nye beskeder, så sørg for kun at sende til dig selv.
  Det kan du gøre ved at gå ind i fanen 'Personer' og skrive dit fulde navn i søgefeltet.
  Når der kun står dit navn, så gå tilbage til fanen 'Ny besked' og sørg for at kun 'Personer' er valgt.
  Når kun dit navn optræder i listen over modtagere kan du oprette beskeden og trykke på 'Send'.
  Genlæs de foregående afsnit hvis du ikke modtager din besked med det samme.</p>

<h4>Se beskeder</h4>
<p>Under denne fane kan man se beskeder i forskellige stadier:</p>
<ul>
  <li><strong>Sendt</strong> - Beskeder som er sendt. En besked kan flyttes til papirkurven ved at klikke på papirkurven i oversigten.</li>
  <li><strong>Kø</strong> - Beskeder som står i kø til at blive sendt. Hos One.com må man kun sende ud til maksimalt 250 personer hvert femte minut.
    Hvis en eller flere brugere sender beskeder inden for samme tidsrum, sættes de i en kø indtil afsendelse er tilladt igen.</li>
  <li><strong>Papirkurv</strong> - Her ligger beskeder som er slettet fra sendt. Hvis de slettes her, forsvinder de permanent</li>
</ul>

<p>Hver bruger kan se alle beskeder. Der kan ikke rettes i beskederne og de kan ikke videresendes.<br>
  Vedhæftede dokumenter kan åbnes i en ny tab ved at klikke på dokumentet.</p>

<h4>Brugerroller</h4>
<p>Der findes fire forskellige brugerroller:</p>
<ul>
  <li><strong>Superman</strong> - Administrator af portalen som kan alt inklusiv oprettelse af nye brugere. Loginoplysninger kan findes i vores IT dokument i Dropbox.</li>
  <li><strong>Bestyrelse</strong> - Bestyrelsesmedlemmer som kan alt undtagen at oprette nye brugere. De kan vælges som modtagere af nye beskeder.</li>
  <li><strong>Vicevært</strong> - En eller flere viceværter som kun kan kigge og ikke sende beskeder. De kan vælges som modtagere af nye beskeder.</li>
  <li><strong>Administration</strong> - En eller flere administratoer fra f.eks. Newsec som kun kan kigge og ikke sende beskeder. De kan vælges som modtagere af nye beskeder.</li>
</ul>

<h4>Eksempel på brug ved nyindflytning</h4>

<p>Når en beboer køber en lejlighed/P-plads så oprettes de under fanen 'Personer'.</p>

<p>Dernæst åbnes fanen 'Lejligheder' eller 'P-pladser' og den pågældende relation åbnes.</p>

<p>Tilføj person(er) og relationer med startdato og klik på '+'<br>
  Klik på blyanten ud for den gamle relation og angiv en stopdato.</p>

<hr style="width: 100%; border-top: 1px solid black;">

<p>Hele portal projektet er open source og kan downloades på
  <a href="https://github.com/jea1957/ag-portal" target="_blank">GitHub.</a><br>
  Projektet er tilknyttet en 'MIT license', hvilket betyder at alle må hente det, ændre det og bruge det til hvadsomhelst.<br>
  De anvendte brugernavne og kodeord er naturligvis ikke tilgængelige på GitHub.<br>
  Copyright &copy; 2022 Jørgen Egebæk Andreasen</p>

